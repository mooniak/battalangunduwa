---
layout: default
---

මංජුල වෙඩිවර්ධනගේ ‘බත්තලංගුණ්ඩුව’ දශක පූර්ණ සංවත්සර සැමරුම (2007–2018) වෙනුවෙන් කෙරන විශේෂ මුද්‍රණය පිලිබඳව මේ තොරතුරු අප ඔබ හමුවේ තබන්නේ ඉමහත් උද්යෝගයෙන්. විශිෂ්ඨ සාහිත්‍යමය නිර්මාණයක් ලෙස පාඨක ඔබ අාදරයෙන් වැළඳගත් බත්තලංගුණ්ඩුව, එහි ප්‍රථම මුද්‍රණයෙන් දශකයක් ඉක්ම යන මොහොතේ තවත් ඔබට සමීප කරන්නයි මේ වෑයම.

වෙඩිවර්ධනගේ ලියවිලිත් එක්ක මූනියැක් අපිට තියෙන්නෙ සුවිශේෂී බැඳීමක්. 2016 වසරේ ‘දුස්ටකමේ සවුන්දර්ය’ කෙටිකතා එකතුවෙන් පස්සේ වෙඩ්ඩා “බත්තලංගුණ්ඩුවටත් මොනව හරි කරමුද?” කියන ප්‍රශ්නය අපි ඉදිරියේ තිබ්බම, ස්වාභාවිකවම අපිට අැති වුණේ විශාල සතුටක්. මොකද ‘බත්තලංගුණ්ඩුව’ කියන්නෙ පාඨක ඔබ මෙන්ම මූනියැක් එකතුවේ  කිහිපදෙනාගේත් ප්‍රියතම පොතක් නිසා.  අපි ආයෙ දෙපාරක් හිතන්නෙ නැතිව වැඩේට බැස්සා.

මේ වසර අවසාන බාගයේ ‘බත්තලංගුණ්ඩුව’ දශක සැමරුම වෙනුවෙන් අපි දැනටමත් කටයුතු ආරම්භ කරලයි තියෙන්නෙ. වැඩේ අවසානයේ අලුත්ම අලුත් විශේෂ, සීමිත මුද්‍රණයක් වශයෙන් එය ඔබ අතට පත්වීමට නියමිතයි. ඒ් වෙනුවෙන් මූලික අදියරේ කටයුතු මේ වන විටත් යුහුසුලුව සිදුවෙමින් පවතිනවා.

{% include btn.html %}

## අැයි විශේෂ, සීමිත මුද්‍රණයක්?
ගිය වසරේ රත්මලාන පොත නිකුත් වුණාට පස්සෙ අපි දැක්ක දෙයක් තමයි, සියුම්ව නිර්මාණය කළ සිංහල පොතකට මොන තරම් නම් ඇගයීමක් සහ ඉල්ලුමක් තිබෙනවද යන කාරණය. පැරණි සිංහල මුද්‍රිත පොත් අරගෙන බැලුවොත්, - විශේෂයෙන්ම හැටේ දශකයේ අග බාගේ වගේ - පොතේ නිර්මාණාත්මක ගුණය වෙනුවෙන් අති විශාල ඇගයීමක් තිබුණ බව පෙනෙන්නට තිබෙන කාරණයක්. විශේෂයෙන්ම පොතේ අකුරු ඇමුණුමේ පටන් කවරය දක්වා සියලුම නිර්මාණාත්මක අංගයන් සඳහා දක්වා ඇත්තේ ඉමහත් සැලකිල්ලක්. එහෙත් ඩිජිටල් යුගයේ සිංහල ටෙෙපොග්‍රැෆි (Typography) තාක්ෂණික වශයෙන් මෙන්ම සෞන්දර්යයාත්මක වශයෙනුත් මුහුණපා ඇත්තේ තරමක ඛේදවාචකයකටයි. යුනිකෝඩ් වැනි විශ්වීය භාෂා තාක්ෂණයන් හඳුන්වා දී තිබුණද තවමත් වාණිජමය වශයෙන් සිදු කෙරෙන පරිගණක නිර්මාණකරණයන්හි (Desktop Publishing) සිංහල බස තාක්ෂණික වශයෙන් තිබෙන්නේ ඉතා පසුගාමී අඩියකයි. එවන් පසුබිමක් තුළ සිංහල ප්‍රකාශනයන්හි ටෙෙපොග්‍රැෆි ප්‍රමිතීන් පිළිබඳව මීට වැඩි අවධානයක් යොමු විය යුතුයැයි අපි විශ්වාස කරනවා.


සාම්ප්‍රදායික සිංහල ප්‍රකාශන කර්මාන්තය සුලු ලාභ මත යැපෙන කර්මාන්තයක්. ඒය අපට මගහැර යා නොහැකි යථාර්තයක්. ප්‍රමිතියෙන් ඉහළ නිර්මාණයක් වෙනුවෙන් විශාල කාලයක්, ශ්‍රමයක් සහ මුදලක් ආයෝජනය කරන්න සිද්ධ වෙනවා. ඉතිං එවැනි අධික නිෂ්පාදන පිරිවැයැක් දරන්න ප්‍රායෝගික ගැටලු මේ කර්මාන්තය හමුවේ පවතිනවා. මෙන්න මේ කාරණයේදී තමයි අපට ඔබගේ දායකත්වය වැදගත් වෙන්නෙ.

ඒවන් අභියෝගතා රාශියක් තිබුණත් ඒ සියල්ල අභිබවා උසස්, නිර්මාණශීලී සිංහල ප්‍රකාශනයක් යථාවක් බවට පත් කළ හැකි බව මූනියැක් ඒකමුතුවේ අපි විශ්වාස කරනවා. වෙඩ්ඩාගේ ලියවිලි අතරින් ‘බත්තලංගුණ්ඩුව’ කියන්නෙ සිංහල සාහිත්‍යමය අවකාශයට දායාද වුණ විශිෂ්ඨ ගණයේ නිර්මාණයක්. අපේ ඉලක්කය වෙන්නෙ බත්තලංගුණ්ඩුවට එවන් විශිෂ්ඨ රචනයකට ලැබිය යුතු උපරිම නිර්මාණාත්මක ජීවය ලබා දීමයි. මේ වැඩේ ලේසි පහසු කාර්යයක් නොවන්නේ ඇයිද කියන කාරණය පිලිබඳව ඔබටත් දැන් යම් වැටහීමක් ඇති. ඒ නිසයි අපි ඔබටත් ආරාධනා කරන්නෙ මේ වැඩේ කොටස්කරුවෙක් වෙන්න කියලා.

## අවසාන ප්‍රතිඵලය කුමක් වේවිද?
බත්තලංගුණ්ඩුව දශක සැමරුම් මුද්‍රණය හරහා එළිදක්වන්නේ දෙසියයක සීමිත පොත් සංඛ්‍යාවක් පමණයි. අංකනය කරන ලද මේ සීමිත නිකුතුව, චිත්‍රණ සහිත ඝන කවරයකින් යුත් පොත් බැඳුම සමඟ, මංජුල වෙඩිවර්ධනගේ අත්සන ද සහිතව අාකර්ශණීය නිමාවකින් ඔබ අතට පත්වීමට නියමිතයි.

අලුත් පොත ටයිප්සෙට් වෙන්නෙ අලුත් අක්ෂර රටාවකින්. textual හරහා ඉදිරියේදී නිකුත්වීමට නියමිත ‘මනමේ’ අක්ෂර රටාව අලුත් පොතට නැවුම් මුහුණුවරක් මෙන්ම පාඨක ඔබට නවමු අත්දැකීමක් එක් කරනු ඇති.

## සම්බන්ධ වන්නේ කෙසේද?
පෙර සඳහන් කළ පරිදි  ඔබටත් පුලුවන් මේ ව්‍යාපෘතියේ කොටස්කරුවකු වී ‘බත්තලංගුංඩුව’ විශේෂ මුද්‍රණයේ පිටපතක හිමිකරුවෙකු වන්න. එක් පිටපතක මිළ වන්නේ රු. 2500ක් පමණයි. ඔබ මේ ව්‍යාපෘතිය පිලිබඳව උනන්දුවක් දක්වන පාඨකයෙක් නම් සහ පොතක් මිලදී ගැනීමට කැමතියි නම්, මෙම සබැඳිය හරහා ඔබගේ පිටපත පෙර-අැණවුම් කළ හැකියි. ලියාපදිංචියෙන් පසු පොත මිල දී ගත හැකි අාකාරය සහ ගෙවීම් කළ යුතු අාකාරය පිළිබඳ සියලු විස්තර ඊ-තැපැල් පණිවුඩයක් මගින් ඔබට දැනුම්දීමට අප කටයුතු කරනවා. මෙය අාපසු නොගෙවන පදනම මත එක් වරක් පමණක් කළ හැකි ගෙවීමක් වන අතර මුද්‍රණය අවසානයේ අප විසින් පොත ඔබ අතටම ලැබීමට සලස්වනු අැති.

{% include btn.html %}

## අපි කවුද? ඇයි ඔබ අප ගැන විශ්වාසය තැබිය යුත්තේ?
අපි [මූනියැක්](mooniak.com) හා ඊට අනුබද්ධිත [textual](http://textual.works/fonts/) දෙමුසුවයි. අක්ෂර රටා (fonts) සහ [ප්‍රකාශන නිර්මාණකරණය](https://medium.com/mooniak) (publication design) සම්බන්ධයෙන් විශේෂ දැනුමක් හා පුහුණවක් අප සතුයි. පසුගිය වසරේ රජත පුස්ථක සම්මානයෙන් පිදුම් ලද වෙඩ්ඩා විසින් රචිත [’දුස්ටකමේ සවුන්දර්ය සහ රත්මලානේ තවත් කතා’](https://www.behance.net/mooniak)  කෙටිකතා ඒකතුවේ අක්ෂර රටා, කවර නිර්මාණය අැතුළු සියලු නිර්මාණ කාර්යයන් සිදු කරනු ලැබුවේ අප විසිනුයි. මීට අමතරව මුද්‍රිත ප්‍රකාශන කිහිපයකම නිර්මාණ කටයුතු සහ ටෙෙපොග්‍රැෆි සම්බන්ධයෙන් උපදේශන කටයුතු අප විසින් සිදුකරනු ලැබ තිබෙනවා. මේ ව්‍යාපෘතියට සම්බන්ධ වන සියලු දෙනා ‘බත්තලංගුණ්ඩුව’ ට අතිශයින් අැලුම් කරන පාඨකයින් පිරිසක් බව මතක් කළ යුතුයි. අපගේ වෙබ් අඩවියට පිවිසීමෙන් ඔබට අප ගැන තවත් තොරතුරු ලබාගන්නට පුලුවන්.
